{
 "cells": [
  {
   "attachments": {},
   "cell_type": "markdown",
   "id": "1fb6ad79-1c01-418c-a62d-daa0b8254e85",
   "metadata": {},
   "source": [
    "**Tartışalım:** \n",
    "- Yapay zeka nedir.\n",
    "- Yapay zeka nasıl çalışır.\n",
    "- Yapay zeka günlük hayatta nerelerde kullanılabilir.\n",
    "  \n",
    "**Önemli kısımlar tahtaya not alınır.**\n",
    "\n",
    "**Tartışalım**\n",
    "- Algoritma nedir.\n",
    "- Programlama nedir.\n",
    "\n",
    "**En iyi cevap tahtaya not alınır.**  \n",
    "\n",
    "\n",
    "**Yapay Zeka ve İlgili Kavramlar**\n",
    "\n",
    "Yapay Zeka, insan zekasını modelleyebilmek adına insan gibi akıl yürütme, anlam çıkartma, genellikle yapabilme, geçmiş deneyimleri ile öğrenebilme gibi yetkileri bir bilgisayara ya da makineye kazandırabilmektir. Oxford İngilizce Sözlük’te ise Yapay Zeka görsel algılama, konuşma tanıma, karar verme ve diller arasında çeviri gibi normalde insan zekasını gerektiren görevleri yerine getirebilen bilgisayar sistemleridir. Her iki tanımda da vurgulanan nokta, Yapay Zeka’nın bir görevi insan beyni gibi öğrenme fonksiyonunu gerçekleştiren bilgisayar sistemleridir. Yapay Zeka, Şekil 1’de gösterildiği gibi veri seti, öğrenme algoritmaları ve karar verme süreci olmak üzere üç ana bileşenden oluşur. Yapay Zeka’da metin, görüntü verileri, zaman, uzunluk ölçümleri, video kayıtlarının düzenlenmesi ile veri seti oluşmaktadır. Öğrenme algoritmaları Makine Öğrenmesi ve Derin Öğrenme gibi alt-dallar kapsamında incelenebilmektedir. Yapay Zeka öğrenme algoritmaları karmaşık bir yapıya sahip gibi gözükse de temelde algoritma ve programlamadan oluşmaktadır (Köse vd., 2023).\n",
    "\n",
    "\n",
    "![](assets/yapay-zeka-bilesenleri.png)\n",
    "\n",
    "Yapay Zeka esasında matematiksel ve mantıksal çeşitli eklentilerle geliştirilmiş algoritmalar bütünü olarak ifade edilebilmektedir. Bu nedenle algoritma ve hatta diğer bağlı kavramları tanımlamak Yapay Zeka’nın anlaşılmasını da sağlayabilecektir (Köse vd., 2023). \n",
    "Algoritma: Bilgisayarlarda bir problemin çözümünde izlenecek yollar bütünü genel tanımıyla algoritma olarak adlandırılır. Günlük hayatta planladığımız birçok faaliyette aslında algoritma tabanlı düşünerek planlamalar yapar ve problemleri algoritmik düşünce mantığı ekseninde çözümleriz. Bu noktada algoritma mantığı veya bir problemi adım adım çözebilme yeteneği özellikle fen ve matematik gibi sayısal derslerde oldukça önemlidir. Örneğin matematik dersinde bölme, çarpma ve çıkarma gibi işlemi gerçekleştirilirken algoritmalardan faydalanılır. Böylece, problemleri bölümlere ayırma ve çözüme ulaşabilmek için uygulanan işlem basamakları algoritmik düşünceye örnek olarak verilebilir. \n",
    "Program: Yapay zeka uygulamaları için algoritma adımları bilgisayar tarafından gerçekleştirilen program kodlarının bütünüdür. Programlar Yapay Zeka uygulamalarının bilgisayar tarafından yapılması için gereken adımların bir programlama dili aracılığıyla aktarılmasıdır.\n",
    "Bilgisayar Programlama: Bilgisayar tabanlı sistemlerin program adı verilen yapılar içerisinde özel kodlarla ifade edilen algoritma adımları içerisinde problem çözümü yönünde yönlendirilmesi bilgisayar programlama anlamına gelmektedir.\n",
    "Kodlama: Özellikle günümüzde sıklıkla dile getirilen kodlama kavramı, aslında bilgisayar programlamanın günlük dilde ifade ediliş şekli olmakta; özünde programlama dili kodlarıyla program yazmayı işaret etmektedir.\n",
    "\n",
    "Yapay Zeka’da Problem Modelleme\n",
    "Yapay Zeka’da problemin modellemesinde kullanılan birçok otomatik karar verme mekanizması vardır. Bu mekanizmalardan en önde geleni “verilerden problemi öğrenebilme” ile ilişkilidir. Problemi öğrenebilen Yapay Zeka modelleri kullanıldığında, uzman bir kişinin vereceği bir kararı “eğitilmiş” matematiksel algoritmalar oluşturur (Ertel, 2018). Böylelikle Yapay Zeka modelleri karar sürecinin yorumlanmasına yardımcı araçlar haline gelir. Yapay Zeka modelleri, sistemin en doğru kararı vermesi veya maliyeti en aza indirmesi için büyük miktarda veriyi işlemektedir. Farklı ortamlarda gelen verileri analiz eden Yapay Zeka modeli tüm verileri gözden geçirerek uzmanlardan oluşan bir ekibin yapacağı belirli bir karar sürecini tek başına gerçekleştirir. Yapay Zeka modellemesi veri akışı Şekil 2’de gösterildiği gibi şu şekildedir (Köse vd., 2023; Nabiyev, 2021):\n",
    "Problem: Yapay Zeka çözümleri için problemin sınıflandırma, regresyon ya da kümeleme yöntemlerinden hangisi üzerine kurgulanacağı belirlenir. Örneğin kedi ve köpek verilerini ayrıştıran veri seti sınıflandırma problemi, yaya sayısına göre trafik ışıklarının süresinin belirlenmesi bir regresyon problemi olarak kabul edilir.\n",
    "Veri Toplama: Problemin çözümünü sağlayacak örnek sebep ve sonuç verilerini toplanarak bir araya getirilir.\n",
    "Veri Önişleme: Bu aşamada, toplanan veriler üzerinde eksik verileri tamamlama, anlamsız verileri çıkarma gibi veri önişleme aşamaları gerçekleştirilerek Yapay Zeka’da oluşabilecek problemlerin önlenmesi sağlanır. Veri önişleme aşaması Yapay Zeka’nın eğitim ve test adımlarında sağlıklı çalışmasını sağlayacak verilerin organize edilmesi bakımından oldukça önemlidir.\n",
    "Eğitim: Veri önişleme sonrasında anlamlandırılan verilerden eğitim için ayrılan veriler ile Yapay Zeka modellerinin eğitimi gerçekleştirilir.\n",
    "Test: Eğitilen modellerin doğruluğu test verileri ile değerlendirilerek problem çözümü açısından anlamlı sonuçlar elde edilmeye çalışılır.\n",
    "Sonuç: Test edilen veriler ile gerçekleştirilen uygulamalar sonucunda üzerinde en doğru bulguları veren Yapay Zeka modeli gerçek uygulamalarda kullanılmak üzere seçilir.\n",
    "\n",
    "\n",
    "![veri modelleme](assets/veri-modelleme.png)\n",
    "\n",
    "\n",
    "**1. Soru:** Web üzerinden Yapay Zeka uygulamalarına yönelik araştırma gerçekleştirip, tespit ettiğiniz bir uygulamaya dair algoritmik adımların ve hangi problemleri çözdüğüne dair tespitlerinizi yazınız. (15 dk)  \n",
    "\n",
    "**2. Soru** Kaleme aldığınız notları tartışınız günlük hayatta Yapay Zeka’nın kullanıldığı uygulamalara dair örnekler yazınız.\n",
    "\n",
    "\n",
    "- Öğrendiklerinizden hareketle Yapay Zeka’nın net bir tanımını nasıl yapabilirsiniz?\n",
    "- Yapay Zeka’yı oluşturan temel bileşenler nelerdir?\n",
    "- Yapay Zeka ile nerelerde karşılaşabiliriz?\n",
    "- Yapay Zeka hayatımızı nasıl şekillendirecek?\n",
    "- Yapay Zeka günlük hayatımızda ne gibi avantajlar sağlıyor?\n",
    "\n",
    "**İzlenecek kaynaklar:**  \n",
    "\n",
    "Sohbet botu örneği:  \n",
    "[![](assets/sohbet-botu.png)](https://www.youtube.com/watch?v=xuGfzIGl0ZE&t=511s)\n"
   ]
  },
  {
   "cell_type": "markdown",
   "id": "44026293-c993-4c36-9d57-7840a3924a02",
   "metadata": {},
   "source": [
    "---"
   ]
  },
  {
   "cell_type": "markdown",
   "id": "59942850-10ac-48e5-bbdf-0ea482ee909e",
   "metadata": {},
   "source": [
    "**Düşün:** Bir yapay zekauygulama alanı (Örneğin, tıp, işletme, savunma sanayi, eğitim, edebiyat, sanat) belirleyiniz ve seçilen uygulama alanı içerisinde Yapay Zeka’nın bilinen uygulamalarına dair yorumlar yapınız.\n",
    "\n",
    "\n",
    "\n",
    "**Yapay Zeka Uygulamaları**\n",
    "\n",
    "Yapay Zeka modelleri algoritma yapıları gereği farklı problemlere kolaylıkla uyarlanabilmekte ve etkin çözümler üretebilmektedir. Bu aşamada bir Yapay Zeka modeli, hedef problem ile alakalı veriler üzerinden Yapay Zeka algoritma değişkenlerinin döngüler içerisinde düzenlenmesini sağlayan matematiksel ve mantıksal işlevler ile desteklenir. Bu matematiksel ve mantıksal işlevler bilimsel araştırmalar neticesinde ortaya çıkmaktadır (Vanneschi, & Silva, 2023). Bu sayede Yapay Zeka alanı içerisinde yeni atılımlar yapılabilmiş ve Yapay Zeka her alanda uygulanır hale gelmiştir. Yapay Zeka’nın uygulamaları genel olarak şöyle örneklenebilir (Köse, 2021):\n",
    "\n",
    "**Tıp:** Yapay Zeka ilk ortaya çıkışından bu yana en yakın ilişkisini Tıp alanı ile sağlamıştır. Bir hasta karar destek sistemi olarak geliştirilen Eliza, ilk önemli Yapay Zeka uygulamaları arasında yer alır. Tıp alanındaki Yapay Zeka uygulamaları genellikle semptom durumları, tahlil sonuçları, medikal görüntüler ya da kişiye özgü diğer tıbbi niteliklerden yola çıkarak hastalık teşhisinde / tahmininde bulunan sistemler ya da tedavi planlaması yapan karar destek yazılımları yönünde ilerlemektedir. Bununla beraber Yapay Zeka’nın ilaç-hastalık etkileşimi tahmini ve ilaç geliştirme uygulamalarında çığır açtığı bilinmektedir. Yapay Zeka’nın devasa veri bütünleri içerisindeki başarısı, geleneksel çözümlerin yetersiz kaldığı ileri düzey ilaç-protein etkileşimlerinin anlaşılmasında ve genetik alanında çözümü zor analizlerin gerçekleştirilmesinde anahtar rol oynar. Bununla beraber, Nesnelerin İnterneti, giyilebilir teknolojiler ve robotik alanındaki gelişmeler Yapay Zeka tabanlı cerrahi robotların, otomatik tahlil araçlarının ve kişisel sağlık verilerini takip eden mobil cihazların ortaya konulmasını sağlamaktadır.\n",
    "\n",
    "**İşletme:** Yapay Zeka uygulamaları karmaşık işletme verilerinin otomatik bir biçimde analiz edilmesini ve karar destek çözümlerinin hızlı bir şekilde oluşturulmasını mümkün hale getirir. Yapay Zeka’nın bu sayede işletmelerde yönetim pozisyonlarında yer alabilecek bir araç olup olamayacağı yönünde tartışmalar her geçen zaman daha fazla artış göstermektedir. İş Zekası olarak da adlandırılan çözümler Yapay Zeka uygulamalarının işletme operasyon adımlarının tahmini, mevcut performans durumlarının analizi, gelecek işletme kararları için tavsiyeler elde edilmesi ve karmaşık işletme verilerinin anlamlı hale getirilmesi gibi uygulamalar yönünde genişlemektedir. Benzer şekilde e-ticaret ve hizmet sektörlerine dair uygulamalar, Yapay Zeka modelleri üzerinden kullanıcı-yazılım odaklı akıllı araçlar şeklinde gelişimini sürdürmektedir.\n",
    "\n",
    "**Otonom Araçlar:** Yapay Zeka’nın farklı veri türleri üzerinden kararlar oluşturabilme yeteneği, Yapay Zeka uygulamalarının otonom eylemlerde bulunabilen, insansız / sürücüsüz araçlar içerisinde yoğun bir biçimde kullanılmasını sağlamıştır. Otonom araçlar tipik olarak belli seviyede eylemleri insan onayı ya da kontrolü olmaksızın gerçekleştirebilen sistemler olarak dikkat çeker. Sürücüsüz otomobiller, dronelar ve farklı ortamlarda çalışabilen robotik sistemler otonom araçlar olarak bilinir. Yapay Zeka otonom araçlarda çevreden toplanan görüntülerin, seslerin, algılanan unsurlara dair verilerin yüksek başarımlı işlenerek farklı alanlarda otonom çözümler elde edilmesini mümkün kılmıştır. Otonom araçlar başta taşımacılık olmak üzere, savunma sanayi ve üretim sektörleri özelinde önem taşımakta; Endüstri 4.0 ve gelecek endüstri evrelerinin şekillenmesinde rol oynamaktadır.\n",
    "\n",
    "**Eğitim:** Yapay Zeka uygulamaları eğitim verilerinin etkin işlenmesi sayesinde öğrenci başarılarının tahmini, öğrenme karakteristiklerine uygun ders materyallerinin tespit edilmesi, öğretim planlarının otomatik bir biçimde oluşturulması, eğitim yönetiminin sağlanması, eğitim kaynaklarının optimize edilmesi gibi problemlerde ön plana çıkmaktadır. Yapay Zeka içerdiği esnek ve dinamik algoritmalar sayesinde ders konularına ve kişiye özgü ihtiyaçlara uyarlanmış modeller oluşturulmasını sağlar, böylelikle akıllı öğretim araçları geliştirilebilir. Yine Üretken Yapay Zeka adı verilen gelişmiş modeller bilgi yığınlarından anlamlı özetler çıkarılabilmesini, yeni bilgiler türetilebilmesini ve kişisel öğretim ihtiyaçlarının akıllı asistanlar aracılığıyla karşılanması adına da etkili sonuçlar ortaya koyabilir. Bu nedenle Yapay Zeka’nın eğitim alanında mevcut gelişmeler dışında geleceğe dair önemli potansiyeller taşıdığı da düşünülmektedir.\n",
    "\n",
    "**Edebiyat, Sanat ve Diğer Alanlar:** Yapay Zeka özellikle Üretken Yapay Zeka modelleri sayesinde edebi metinlerin analizinin yapılması ve hatta edebi unsurlar barından yeni metinlerin oluşturulmasını kolaylaştırmıştır. Üretken Yapay Zeka aynı zamanda benzeri olmayan dijital görsellerin ya da medya materyallerinin hızlı bir biçimde oluşturulmasını sağlayan uygulamalarda ön plana çıkmaktadır. Bu durum insan üretkenliği konusunda tartışmaları alevlendirse de Yapay Zeka uygulamalarının estetik kaygı taşıyan alanlardaki rolü son yıllarda sansasyonel seviyelere ulaşmıştır.\n",
    "Yapay Zeka’nın etkisi hayatın her alanında görülmektedir. Bilinen bilgi bütünleri üzerinde etkin analizler gerçekleştirme ve yeni bilgi keşifleri sağlama işlevi, Yapay Zeka’nın Tarih, Antropoloji ya da Sosyoloji gibi alanlarda da uygulanabilmesini sağlamaktadır. Bu yönüyle Yapay Zeka bilgi oluşturma ve keşfetmede önemli bir araçtır. Yapay Zeka gezegenlerin keşfedilmesi açısından Astronomi’de, alternatif bileşiklere dair deneylerin ilerletilmesi noktasında Kimya’da, doğal dinamiklerin etkin değerlendirilmesinde Fizik’te, problem modellerinin anlaşılması ve teknik araçların tasarlanıp geliştirilmesinde ise mühendislik alanlarında eşsiz çözümler üretmektedir. \n",
    "\n",
    "\n",
    "**Yapay Zeka İçerisinde Çözüm Yaklaşımları**\n",
    "\n",
    "Yapay Zeka uygulamaları genellikle problemleri öğrenen algoritmalar ve bu algoritmalar üzerinde oluşturulan modeller ile ilişkilendirilmektedir. Ancak aralarına her gün yenileri eklenen Yapay Zeka algoritmaları esasında farklı çözüm yaklaşımları ile bağlantılı olabilir. Günümüz Yapay Zeka ailesi, bu çözüm yaklaşımlarına göre öğrenen algoritmalar; yani Makine Öğrenmesi ve öğrenmeye ihtiyaç duymayan algoritmalar şeklinde iki temel sınıfa ayrılmaktadır. 21. Yüzyıl’daki gelişmeler neticesinde Makine Öğrenmesi altında Derin Öğrenme adı verilen çözüm yaklaşımları doğmuştur. Diğer yandan öğrenmeye ihtiyaç duymayan algoritmalar ise kural tabanlılar ve zeki optimizasyon algoritmalarını içermektedir. İlgili sınıflandırma Şekil 3’te gösterilmektedir.\n",
    "\n",
    "![](assets/yaklasimlar.png)\n",
    "\n",
    "\n",
    "**Öğrenen Algoritmalar:** Daha önce Yapay Zeka’da Problem Modelleme başlığı altında da anlatılan (Bkz. 1. Hafta – 1. Gün – 1. Ders) süreçler Yapay Zeka’nın öğrenen algoritmaları ile ilgilidir. Makine Öğrenmesi (Machine Learning) ismiyle de anılan çözüm yaklaşımına göre bu algoritmalar hedef problem ile ilgili toplanan veri setlerinden (toplu haldeki verilerden) problemi öğrenerek yeni durumlara karşı çözüm üretebilecek seviyeye ulaşırlar. Bu amaçla hedef problem ile ilgili veri seti üzerinden eğitim ve test aşamalarının gerçekleştirilmesi önem arz etmektedir. Makine Öğrenmesi yaklaşımı altındaki algoritmalar Yapay Zeka’nın en çok dikkat çeken ve gelişiminde rol oynayan araçlardır. Artan veri yığınları, zorlaşan problemler, daha fazla veri içeren daha zorlu problemler, Makine Öğrenmesi altında Derin Öğrenme yaklaşımının da ortaya çıkışını sağlamıştır. Derin Öğrenme aslında problem ile ilgili verileri “daha derinlemesine” analiz edip yüksek başarımlı çözümler üreten Makine Öğrenmesi yaklaşımıdır (Nabiyev, 2021; Shalev-Shwartz, & Ben-David, 2014). Makine Öğrenmesi ve Derin Öğrenme Yapay Zeka’nın günümüz başarılarını ve geleceğe yönelik potansiyellerini destekleyen en önemli çözüm yaklaşımıdır.\n",
    "\n",
    "**Öğrenmeye İhtiyaç Duymayan Algoritmalar:** Yapay Zeka ailesi altındaki bazı algoritmalar, veri seti üzerinden öğrenmeye ihtiyaç duymadan; çeşitli kurallar ya da matematiksel modeller üzerinden esnek çözümler oluşturabilir. Öğrenmeye ihtiyaç duymadan çözüm üretebilme yaklaşımı, hızlı ve anlık çözüm üretilmesi gereken problemler için etkili Yapay Zeka uygulamalarının geliştirilmesini sağlar. Buna göre, kural tabanlı algoritmalar çözümlerini uzman bilgisi ile belirlenmiş kurallardan yola çıkarak oluşturmaktadır. Örneğin Bulanık Mantık, insan düşünce mantığını 1 ve 0’lar ile çalışan klasik bilgisayar sistemlerine matematiksel olarak uyarlanmasını sağlamakta; bilgisayarlar 1 ve 0 arasındaki değerlerin de dikkate alındığı problem durumları üzerinden, tanımlanan kurallarla esnek çözümler üretebilmektedir.\n",
    "(Keskenler, & Keskenler, 2017). Böylelikle hassas sulama yapan akıllı sulama sistemleri, verimli çalışan bulaşık makineleri, akıllı sinyalizasyon uygulamaları geliştirilebilir. \n",
    "\n",
    "Kural tabanlılar dışında Yapay Zeka çözüm yaklaşımları içerisinde önemli yer tutan diğer çözüm yolu ise Zeki Optimizasyon olarak adlandırılır. Doğadaki canlıların koordinasyon ve iş birliklerini içeren davranışlarından ya da farklı doğal dinamikler içerisindeki rutin süreçlerden esinlenen Zeki Optimizasyon algoritmaları, matematiksel modeli tanımlanmış problemler için en uygun değişken değerlerinin tespit edilebilmesini sağlamaktadır (Karaboğa, 2017). Zeki Optimizasyon çözüm yaklaşımı, GPS tabanlı yol tariflerinin oluşturulması, en uygun vardiya çizelgelerinin elde edilmesi, optimum makine / cihaz tasarımlarının elde edilmesi, karı maksimize eden ya da zararı minimize eden parametrelerin tespiti gibi problemler için uygulanabilmektedir.\n",
    "\n",
    "- Farklı alanlardaki Yapay Zeka uygulamalarında ne gibi benzerlikler görüyorsunuz?\n",
    "- Düşündüğünüz Yapay Zeka uygulamalarının benzerleri farklı alanlarda da uygulanabilir mi?\n",
    "- Yapay Zeka’nın farklı çözüm yaklaşımları bizlere ne gibi avantajlar sağlar?\n",
    "- Öğrenen Yapay Zeka modellerinin günümüz problemlerinde ne gibi avantajlar sağlıyor?\n",
    "- Öğrenen Yapay Zeka modelleri insanlığın geleceği açısından ne gibi avantajlar taşıyor?\n",
    "- Üretken Yapay Zeka insanlığın geleceği açısından tehdit oluşturabilir mi?\n",
    "\n",
    "\n",
    "\n",
    "\n"
   ]
  },
  {
   "cell_type": "markdown",
   "id": "756a7c09-450a-4ce1-8fd1-b63fc342c041",
   "metadata": {},
   "source": [
    "---"
   ]
  },
  {
   "cell_type": "markdown",
   "id": "7ead41e2-ca5c-40ac-bb20-4a0f2d45772a",
   "metadata": {},
   "source": [
    "\n",
    "**İzlenecek kaynaklar:**  \n",
    "Robotik alanından örnek:  \n",
    "[![](assets/barısozcan.png)](https://www.youtube.com/watch?v=e_StF48eLhU)\n",
    "\n",
    "- Robotik teknolojiler ve uygulamaları hakkında bildiklerinizi ifade ediniz.\n",
    "- Robotik uygulamalarda meydana gelen değişimler nelerdir.\n",
    "\n",
    "**Günümüz Robotik Sistemleri ve Kullanım Senaryoları**\n",
    "\n",
    "Önceleri daha çok üretim ve taşımacılık gibi alanlarda sundukları kısıtlı çözümlerle bilinen robotik teknolojiler, Yapay Zeka’nın artan desteğiyle birlikte hayatın farklı alanlarına nüfus eder hale gelmiştir. Robotik teknolojilerin özü, yazılım kodlarıyla yönlendirilen donanımsal bileşenlerin spesifik uygulamalar özelinde organize edilmesiyle bağlantılıdır. Bu nedenle robotik sistemler genellikle çevresel faktörleri algılamayı sağlayan sensörler, çevreye uygun dönütlerin verilmesini sağlayan eyleyiciler (aktuatörler), fiziksel manevraları sağlayan motor bileşenleri ve diğer donanımsal bileşenlerden meydana gelmekte, bu fiziksel bileşenlerin organizasyonu yazılımlara bağlanmaktadır. Robotik sistemlerdeki yazılım faktörü daha önce klasik algoritmalara dayanan yazılımlarla bağlantılıyken, günümüzde Yapay Zeka ile yakından bağlantılı durumdadır (Raj, & Seamans, 2019). Bu noktada Yapay Zeka faktörünü anlamlandırmak için öncelikli olarak günümüz robotik sistemlerini genel hatlarıyla anlamak gerekmektedir.\n",
    "Günümüz robotik uygulamaları çeşitli robotik sistemler üzerine kurulu durumdadır (Bentley, 2022; Lu, & Xu, 2018; Troiano vd., 2022; Yasa vd., 2023):\n",
    "**Eklemli / Mafsallı Robotlar:** Eklemli / mafsallı robotlar, üretim süreçlerinde sıklıkla kullanılan ve çeşitli eklemlerin bir araya getirilmesiyle insan kol hareketlerine benzer eylemlerde bulunabilecek şekilde geliştirilen robot sistemleridir. Yapıları gereği üretim hatları ve karmaşık geliştirme süreçlerinde etkili araçlar olarak kullanılırlar. Robotik sistemlerin tarihsel gelişimi içerisinde uzun bir geçmişleri vardır.\n",
    "\n",
    "**Mobil Robotlar:** Geniş hareket yeteneklerine sahip mobil robotlar, hareket kabiliyetlerinin izin verdiği her ölçüdeki problemi çözebilmektedir. Yapay Zeka desteği ile otonom karar oluşturma ve eyleme geçme yetenekleri kazanan mobil robotlar, sensörleri üzerinden birbirleriyle de haberleşebilmekte, böylelikle üretim ve hizmet sektörlerinde etkili araçlar haline gelmektedir. Bu tür robotlar kompakt yapıları, hareket ve etkileşim kabiliyetleri nedeniyle insanlara yardımcı olan asistanlar rolüne de bürünmektedir.\n",
    "Yönlendirmeli Robotlar: Yönlendirmeli araçlar olarak da ifade edilen bu tür robotların en önemli işlevi, kılavuz olarak kabul ettikleri işaretler ya da sinyaller üzerinden çalışabilmeleridir. Bu yönleriyle üretim sektörlerinde ve taşımacılıkta önemli görevler alan yönlendirmeli robotlar, belirlenmiş kurallar çerçevesinde hareket edebilmeleri nedeniyle yüksek başarımlı sonuçlar elde etmek için idealdir.\n",
    "\n",
    "**İşbirlikçi Robotlar (Cobots):** Uygulama ortamlarında insanlarla birlikte çalışarak, “işbirliği içerisinde” çözümler üretebilmeleri adına geliştirilen robotlar işbirlikçi robotlar olarak bilinir. Diğer robot sistemlere göre insan komut ve eylemlerine daha duyarlı olan ve genellikle fiziksel olarak eklemli / mafsallı robotlara benzer şekilde geliştirilen bu robotik sistemlere, yine üretim süreçleri başta olmak üzere, farklı görev ortamlarında rastlamak mümkündür.\n",
    "İnsansı Robotlar (Humanoids): Yapıları ve hareket mekanizmaları gereği insanlara benzetilerek geliştirilen insansı robotlar, özellikle son yıllarda ön plana çıkan ve günlük hayattaki farklı görevler içerisinde yer almaları amacıyla geliştirilen robotik sistemler olarak bilinmektedir.\n",
    "\n",
    "**Esnek Robotlar (Soft Robots):** Diğer robot sistemlerinden farklı olarak esnek materyallerden (Örneğin, silikon) faydalanarak geliştirilen ve böylelikle erişilmesi ve çalışılması zor ya da adaptasyon gerektiren problemler içerisinde çalışan robotlar esnek robotlar olarak bilinmektedir. Bu tür robotların mimari yapıları daha serbest formlarda olabilmektedir.\n",
    "\n",
    "![](assets/robotlar.png)\n",
    "\n",
    "\n",
    "**Video:** https://www.youtube.com/watch?v=Sq1QZB5baNw\n",
    "\n",
    "\n",
    "Söz konusu robotik sistemler düşünüldüğünde, robotik teknolojilerin birçok uygulama alanında tercih edildiği görülmektedir. Buna göre, karanlık fabrika adı verilen ve insanların yer almadığı ortamlar, mobil robotların birbirleriyle etkileşimli bir biçimde çalıştığı; üretim başta olmak üzere taşıma / düzenleme ve kargolama gibi eylemler içerisine de girdiği platformlar olarak dikkat çekmektedir. Karanlık fabrikalar, bu bakımdan Endüstri 4.0 ve ötesinin en önemli getirileri arasında yer alır (Yıldız, 2018). Endüstri 4.0 kapsamında yaklaşıldığında, aynı robotik sistem yapılanmaları ağır sanayide, tarımda ve savunma sanayisinde de sıklıkla görülmektedir. Mobil robotların yine hizmet sektörü odağında, resepsiyon görevlisi, garson ya da farklı destek personeli rollerinde kullanımı da zaman geçtikçe yaygınlaşmaktadır. Eklemli / mafsallı robotlar, yönlendirmeli robotlar ve işbirlikçi robotlar, insanların da yer aldığı üretim ortamlarında ya da deney ortamlarında sıklıkla kullanılmaktadır. Hatta bu tür robotların tıp alanında ameliyat robotları olarak rol aldığı görülmektedir (Probst, 2023). İnsansı robotlar henüz gelişim süreci içerisinde yer alsa da kısa sürede önemli gelişmeler ortaya koymuştur. Bu nedenle insansı robotların günlük hayatta insanlara destek sağlayacak pozisyonlarda yer alması ve hızla yaygınlaşması an meselesidir. Esnek robotlar ise problem dinamikleri çok değişken olan, coğrafi koşulların karmaşık olduğu ortamlarda yaygınlaşmakta, hatta sağlık uygulamalarında, iç organlara ulaşabilecek esneklikte çözümlerle teşhis problemlerinde ön plana çıkmaktadır (Mallick vd., 2023; Yasa vd., 2023).\n",
    "\n",
    "\n",
    "**Düşün:** Gruplar halinde çalışarak zorluğu bilinen bir problem için Yapay Zeka tabanlı bir robotik uygulama çözümü düşünün ve bu çözüme dair detayları yazınız. 10.dk\n",
    "\n",
    "- Robotik teknolojilerin meslekler üzerindeki etkileri hakkında neler düşünüyorsunuz?\n",
    "- Sizce Yapay Zeka insansı robotlar (humanoids) yönündeki gelişmeleri hangi seviyelere taşıyacaktır?\n",
    "- Robotik teknolojiler insanlık için ne gibi avantajlar ve dezavantajlar sağlamaktadır?\n",
    "- İnsanlar ve robotik sistemler arasında en uygun işbirliği hangi şekillerde sağlanabilir?\n",
    "\n"
   ]
  },
  {
   "cell_type": "markdown",
   "id": "de9e0934-92d7-4351-b101-c2aa0f7a0464",
   "metadata": {},
   "source": [
    "---"
   ]
  },
  {
   "cell_type": "markdown",
   "id": "f09df365-114a-43ba-9c40-c39a96caa172",
   "metadata": {},
   "source": [
    "Python test"
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.11.2"
  }
 },
 "nbformat": 4,
 "nbformat_minor": 5
}
